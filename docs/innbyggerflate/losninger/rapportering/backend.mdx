---
sidebar_position: 1
title: Backend
---

# dp-rapportering

## Formål
- Levere endepunkter som gjør det mulig å hente, opprette, godkjenne, avgodkjenne og korrigere rapporteringsperioder, samt rapportering og sletting av aktiviteter for en gitt rapporteringsperiode. Endepunktene benyttes av [**`dp-rapportering-frontend`**][dp-rapportering-frontend] og [**`dp-saksbehandling-frontend`**][dp-saksbehandling-frontend] som eksponerer funksjonalitetene til henholdvis bruker og saksbehandler
- Oppretter rapporteringsplikt for dagpengesøkere og dermed også rapporteringsperioder
- Sende ut melding om at en rapporteringsperiode er innsendt, denne meldingen håndteres av [**`dp-vedtak`**][dp-vedtak]

## Teknologier

-

## App-arkitektur

### API
Appen bruker OpenAPI for å definere og dokumentere API-et. OpenAPI-spesifikasjonen ligger i [**`rapportering-api.yaml`**][rapportering-api.yaml] filen og dokumentasjonen kan du finne to steder:
1. Åpen versjon på GitHub Pages: https://navikt.github.io/dp-rapportering/
2. Interaktiv versjon som krever naisdevice: https://dp-rapportering.intern.dev.nav.no/rapportering

### Mottak
#### SøknadMottak
> Behandler "innsending_ferdigstilt" event for type "NySøknad" som blir sendt fra [**`dp-mottak`**][dp-mottak]. Vi henter eller oppretter Person med søknadens ident. Person får rapporteringsplikt av type "ingen" ved opprettelse. For å opprette rapporteringsplikt av type "søknad" for personen trenger vi søknadstidspunktet. Det blir sendt ut et behov "Søknadstidspunkt" som [**`dp-soknad`**][dp-soknad] løser.
#### RapporteringspliktDatoMottak
> Mottar løsning av behov "Søknadstidspunkt". Det blir nå opprettet rapporteringsplikt av type "søknad" for personen fra og med søknadstidspunktet. Det blir også opprettet en rapporteringsperiode.
#### VedtakMottak
> Behandler "dagpenger_innvilget" og "dagpenger_avslått" event som blir sendt fra [**`dp-vedtak`**][dp-vedtak]. Ved innvilgelse får person rapporteringsplikt av type "vedtak", ved avslag har ikke person lenger rapporteringsplikt og får derfor rapporteringsplikt av type "ingen". Fra og med datoen for rapporteringsplikten blir satt til virkningsdatoen til vedtaket.
#### RapporteringMellomlagretMottak
> Når bruker godkjenner en rapporteringsperiode blir det sendt ut et behov "MellomlagreRapportering" som [**`dp-behov-soknad-pdf`**][dp-behov-soknad-pdf] håndterer i [**`RapporteringPdfBehovLøser`**][RapporteringPdfBehovLøser]. RapporteringMellomlagretMottak mottar løsningen av dette behovet, og det blir nå sendt ut et behov "JournalføreRapportering" som [**`dp-behov-journalforing`**][dp-behov-journalforing] håndterer i [**`RapporteringJournalføringBehovLøser`**][RapporteringJournalføringBehovLøser].
#### RapporteringJournalførtMottak
> Mottar løsning av behov "JournalføreRapportering", per nå gjør vi ikke noe annet enn å logge og registrere i aktivitetsloggen at det er journalført.

### Jobber som kjører regelmessig
#### InnsendingsJobb
> Rapporteringsperiodene til personer som har fått innvilget dagpenger må sendes til beregning. Denne jobben kjører hvert 15e minutt og finner først alle personer som har gdokjente rapporteringsperioder. Dersom personen har rapporteringsplikt av type "vedtak" finner vi alle rapporteringsperioder som er relevante, det vil si rapporteringsperioder som gjelder for det tidspunktet personen har hatt innvilgelse av dagpenger. Dersom beregningsdatoen for disse rapporteringsperiodene er passert, setter vi tilstanden til "Innsendt" og det blir sendt ut en melding om "rapporteringsperiode_innsendt_hendelse" som [**`dp-vedtak`**][dp-vedtak] håndterer.
#### NyRapporteringssyklusJobb
> Denne jobben kjører hver mandag. Den finner alle personer som har rapporteringsplikt av type "søknad" eller "vedtak" og oppretter en ny rapporteringsperiode for disse.

## Domene
### Rapporteringsplikt
Dagpengesøkere og dagpengemottakere har rapporteringsplikt, dette betyr at de er pliktig til å rapportere aktiviteter i en gitt periode. Vi skiller mellom tre typer rapporteringsplikt:

**Ingen**: Person har ikke rapporteringsplikt

**Søknad**: Person har rapporteringsplikt fordi hen har sendt en søknad om dagpenger. Rapporteringsplikten starter fra og med søknadstidspunktet.

**Vedtak**: Person har rapporteringsplikt fordi hen har fått innvilget dagpenger. Rapporteringsplikten starter fra og med virkningsdatoen til vedtaket.

Flyten for de ulike typene rapporteringsplikt er som følger:
1. Person sender en søknad om dagpenger og blir opprettet i våre systemer med rapporteringsplikt av type "ingen".
2. For å kunne opprette rapporteringsplikt av type "søknad" trenger vi søknadstidspunktet, når vi har fått svar på dette behovet oppretter vi rapporteringsplikt av type "søknad" for personen fra og med søknadstidspunktet.
3. Person får et vedtak, enten innvilgelse eller avslag. Ved innvilgelse oppretter vi rapporteringsplikt av type "vedtak" fra og med virkningsdatoen til vedtaket. Ved avslag oppretter vi rapporteringsplikt av type "ingen" fra virkningsdatoen til vedtaket.

### Rapporteringsperiode

En rapporteringsperiode er en periode hvor dagpengesøkere med rapporteringsplikt kan rapportere aktiviteter. Alle rapporteringsperioder starter på en mandag og varer i 2 uker.
En rapporteringsperiode kan være i en av følgende tilstander:

**TilUtfylling**: Rapporteringsperioden er opprettet og klar til å fylles ut/er under utfylling.

**Godkjent**: Rapporteringsperioden er godkjent av bruker og klar til å sendes til beregning.

**Innsendt**: Rapporteringsperioden er sendt til beregning.

### Aktivitet
Det rapporteres aktiviteter for dagene i en rapporteringsperiode. En aktivitet er enten arbeid, sykdom eller ferie og har en dato og antall timer. En aktivitet kan være i tilstand åpen, låst eller slettet. En aktivitet er åpen frem til bruker godkjenner rapporteringsperioden, da settes tilstanden til låst. Ved avgodkjenning av en rapporteringsperiode settes alle aktiviteter til åpen igjen. En aktivitet kan bare slettes når rapporteringsperioden er i tilstanden "TilUtfylling".

## Utfordringer

TODO: Hvilke utfordringer har denne applikasjonen? F.eks. med hvordan den er strukturert, vanskelig å oppgradere, utdaterte avhengigheter

## Lenker

[dp-rapportering-frontend]: https://github.com/navikt/dp-rapportering-frontend
[dp-saksbehandling-frontend]: https://github.com/navikt/dp-saksbehandling-frontend
[rapportering-api.yaml]: https://github.com/navikt/dp-rapportering/blob/main/openapi/src/main/resources/rapportering-api.yaml
[dp-vedtak]: https://github.com/navikt/dp-vedtak
[dp-mottak]: https://github.com/navikt/dp-mottak
[dp-soknad]: https://github.com/navikt/dp-soknad
[dp-behov-soknad-pdf]: https://github.com/navikt/dp-behov-soknad-pdf
[RapporteringPdfBehovLøser]: https://github.com/navikt/dp-behov-soknad-pdf/blob/bc861b3bfa92b68e23943055a587d0a1b4aba9e7/src/main/kotlin/no/nav/dagpenger/innsending/l%C3%B8sere/RapporteringPdfBehovL%C3%B8ser.kt#L34
[dp-behov-journalforing]: https://github.com/navikt/dp-behov-journalforing
[RapporteringJournalføringBehovLøser]: https://github.com/navikt/dp-behov-journalforing/blob/cea548ce3be1671b0d2ffbbe9860c4f044e1f5f3/src/main/kotlin/no/nav/dagpenger/behov/journalforing/tjenester/RapporteringJournalf%C3%B8ringBehovL%C3%B8ser.kt#L29